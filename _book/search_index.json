[["index.html", "Opas Anki-korttien luomiseen Kappale 1 About", " Opas Anki-korttien luomiseen 2026-01-20 Kappale 1 About Nopea opas Ranki-tyylisten (AnKing-tyylisten) korttien luomiseen. Yksittäisiä kortteja voi lähettää AnkiCollabin kautta, mutta isommat kokonaisuudet suosittelen lähettämään minulle erillisenä tiedostona, josta sitten uploadaan kortit kaikille. "],["periaatteet.html", "Kappale 2 Periaatteet 2.1 Periaate 0: Ajattele muita 2.2 Periaate 1: Perusteet kuntoon 2.3 Periaate 2: Pilko pienemmäksi 2.4 Periaate 3: Kokonaisuus 2.5 Periaate 4: Toistaminen 2.6 Periaate 5: Kuvat", " Kappale 2 Periaatteet Jokaisella on oma tyylinsä tehdä kortteja eikä yksi ole toista parempi yksiselitteisesti. Jokainen löytää itselleen parhaiten sopivimman workflown vain kokeilemalla. Esittelen myöhemmin oman workflowni, mutta tässä alla nopeasti muutamia periaatteita, joita kannattaa seurata. 2.1 Periaate 0: Ajattele muita Ajattele, että teet kortteja jollekin toiselle henkilölle, joka ei pysty lukemaan ajatuksiasi. Kun seuraa tätä ajatusmallia, niin pääsee hyvin pitkälle. Tämä erityisesti pakottaa siihen, että on annettava kontekstia korteille, eikä voi vain tehtailla kortteja, ilman että lisäisi selityksiä extra-fieldiin tai avaisi asiaa jonkin toisen kentän kautta. Ei voi myöskään sanoittaa kysymyksiä liian avoimesti tai epäselvästi samalla tavalla kuin vain omille silmille tarkoitetuissa korteissa, koska toiset ihmiset eivät voi tietää, millaista vastausta juuri sinä haet korttiin tässä kohtaa. 2.2 Periaate 1: Perusteet kuntoon Perusasioistakin on hyvä tehdä kortteja - ei kannata ajatella niiden aina olevan turhia. Korttien läpikäyjät voi niitä myöhemmin sitten hyllyttää, kun kokevat ne tarpeettomiksi. Esimerkki: On todennäköisesti selvää kaikille, että hemoglobiini koostuu hemistä ja globiinista, mutta tästäkin on hyvä olla kortti, koska se lisää ymmärrystä siitä, että on kaksi hemoglobiinin tuotantoon vaikuttavaa rakennusosaa ja jos niistä on puutetta, myös hemoglobiinista on puutetta. 2.3 Periaate 2: Pilko pienemmäksi Yhden kortin ei tulisi olla liian laaja. Ei esimerkiksi kannata kysyä avointa kysymystä, johon oikea vastaus olisi moniosainen pieni essee. Näiden korttien läpikäyminen on raskasta ja niitä läpikäydessä on vaikeaa arvioida, osasiko kortin oikeasti (voisiko esim. merkata kortin oikein vastatuksi, vaikka ei muistanutkaan yhtä tärkeää osaa vastauksesta, mutta muisti suurimman osan). Välillä sääntöä on osittain pakko rikkoa, kun esim. tekee kortteja, joissa pitää listata tietyn sairauden mahdollisia oireita tai tiettyjä sairauksia, jotka voivat olla tietyn oireen taustalla yms. Näiden korttien yksiselitteisyyttä läpikäyjälle lisää mm. muistisäännöt, joiden pohjalta pitää muistaa kysytty lista. Jos ei ole mielekästä etsiä muistisääntöä listalle, niin voi esim. merkata clozejen perään (yleisin) ja (toiseksi yleisin) ja tätä kautta kohdistaa läpikäyjän muistia vain tiettyihin listan osiin eikä kaikkiin mahdollisuuksiin. Esim. ei näin (vanha oma VHN-korttini). Kysymyksenasettelu on aivan liian laaja (Kysymyksenä “Glomerulusfiltraatio: anatomia, toimintaperiaate, vaikuttavat voimat ja sairaudet”). Tästä voisi mieluummin tehdä monta kymmentä pienempää korttia ja tehdä korttien alle tiivistelmän aiheesta, joka kulkee extra-kentässä mukana. 2.4 Periaate 3: Kokonaisuus Pienet kortit testaavat tarkkaa informaatiota, mutta välillä kokonaisuus voi alkaa lipsumaan muistista. Tämän takia kannattaa usein lisätä kortin extra-kenttään (tai muihin mahdollisiin kenttiin) tarkempi selitys, kuva, taulukko, tiivistelmä yms. aiheesta. Kannattaa aina myös viitata liittyviin aiheisiin, erityisesti jos tietyt asiat ovat suhteellisen samankaltaisia, mutta niiden välillä on tiettyjä eroja. 2.5 Periaate 4: Toistaminen Ei ole väärin kysyä samaa asiaa kahdesti! Samasta aiheesta kannattaa usein tehdä useita eri kortteja. Hyökkää korteissa aiheeseen kuitenkin eri näkökulmista -&gt; tieto informaatiosta ei jää niin pinnalliseksi. 2.6 Periaate 5: Kuvat Kuvia kannattaa käyttää tilanteessa kuin tilanteessa extra-kentässä tai muissa kentissä. Kuvat selkeyttävät kortteja ja tekevät muistamisesta helpompaa. "],["kortit-itse.html", "Kappale 3 Kortit itse 3.1 Korttipohja 3.2 Typografinen painottaminen 3.3 Tägäys", " Kappale 3 Kortit itse Käydään seuraavaksi läpi, millainen on tyypillinen Ranki-tyylinen kortti ja miten sellaisen luo. 3.1 Korttipohja Korttipohjana toimii lähes aina AnKing (Overhaul), joka sinulla on todennäköisesti käytössäsi, jos olet ladannut Rankin tai AnKingin. Se koostuu monesta eri kentästä, joista tärkeimmät ovat: Text: Tähän tulee kysyttävä asia ja cloze itsessään Extra: Tähän tulee tarkempaa selitystä aiheesta. Usein voi joko selittää yleisesti aiheesta tai sitten antaa tarkemman selityksen kortin kysymyksestä, että miksi vastaus on niin kuin se on. Näitä molempia kannattaa myös sekoittaa eli extra-kentän yläosassa voi olla kohdistettu selitys/avaus ja alempana yleisesti aiheesta laajemmin. Lecture Notes: Tähän kenttään luentodioista screenshotit vähintään siltä laajuudelta kuin kortissa kysytään. Aina ei ole sopivaa diaa, kun kysyy kysymyksen diojen ulkopuolelta. Tässä tapauksessa voi laittaa aiheen ympäriltä dioja kenttään. Helppo tapa jäsennellä Lecture Notes -kenttä on siten, että ottaa screenshotit kaikista aiheeseen liittyvistä dioista ja laittaa ne kaikki aina aiheen korttien alle (välillä voi nostaa joitain kuvia ylemmäs kentässä, jotta ne näkyvät helpommin kortin opiskelijalle). Additional Resources: Tänne mitä tahansa kuvia, jotka eivät joko mahdu extra-kenttään järkevästi tai vain haluat laittaa korttiin jonnekin säilöön. Sketchy, Sketchy 2 ja Sketchy Extra: Jos tekee kortteja Sketchy-videoiden pohjalta tai jos aihetta käsittelee Sketchy-video niin tänne kuvat sopivista kohdista (ja perään aina loppukuva, jossa kuva täydellisenä). Sketchy = Step1-materiaali (preklinikka), Sketchy2 = Step2 (klinikka) ja Sketchy Extra = Vanhoille videoille, jos aiheesta on sen korvaava uudempi video jo Sketchy- tai Sketchy2-fieldissä. 3.2 Typografinen painottaminen Ranki-korteissa on aina sanoja joko painotettuna, kursivoituna tai alleviivattuna. Text-fieldissä tämä on tärkeintä, koska oikein sommiteltu teksti nopeuttaa kortin lukemista ja siten nopeuttaa korttien läpikäymistä ja täten säästää paljon opiskelijoiden aikaa. Logiikkani sille, miten käytän näitä kolmea vaihtoehtoa on pähkinänkuoressa seuraava: Boldaus: Se sana, johon haluat lukijan silmät menevän ensimmäisenä Alleviivaus: Seuraavaksi tärkein sana Kursivointi: Vähiten tärkeä Aina ei ole ehkä näin simppeliä, mutta tällä ajattelumallilla pääsee pitkälle. Kun kortit ovat vakioituun tapaan sommiteltu, niin kortteja läpikäydessä voi nopeasti silmäillä kortteja ja koko lausetta lukematta saada käsityksen kysymyksestä ja siten nopeuttaa korttien läpikäymistä massiivisesti. Esimerkki: Menieren tautiin halutan silmät ensimmäiseksi, koska kortti käsittelee sitä ja halutaan heti viestiä, että “Hei, nyt puhutaan Menieren taudista eikä mistään muusta”. Sitten on makukysymys, haluaako korostaa enemmän hoitoa vai akuuttivaihetta, mutta molemmat boldataan ja tässä olen kororstanut enemmän akuuttivaihetta (tämän takia valinnut alleviivauksen), koska on toisia kortteja, joissa taas kysytään enemmänkin rauhallisen vaiheen hoidosta kohtausten eston suhteen. Huom! Väärin asetetut korostukset voivat pahimmassa tapauksessa tehdä kortista käyttökelvottoman. Älä boldaa clozen aaltosulkeita, kaksoispisteitä tai mitään muita cloze-merkintöjä kuin vain itse clozen sisäisen sanan/lauseen. Jos esim. kursivoi vain yhden aaltosulkeen, niin clozea ei enää tunnisteta. Jos kursivoi koko cloze rakenteen, niin se voi muuttaa koko kentän tekstin kursivoiduksi. Korosta siis vain clozen sisällä oleva kysyttävä asia. Aina sitäkään ei tarvitse korostaa, jos kortissa on yksi cloze (tai saman clozenumeron alla monta clozea), koska et tule muuten lukemaan clozen sisäistä tekstiä kuin vain kortin kääntöpuolella (jolloin se on vastauksen tapaan korostettu eri tavalla kuin muut korostukset). Huomaa esimerkissä, että vain kysytty sana on alleviivattu/kursivoitu eikä mitään muuta osaa. Vinkkejä clozeille voi antaa esimerkin tapaan ::???? -tyylillä. 3.3 Tägäys Suuremmissa kokonaisuuksissa kannattaa ainakin ensimmäisillä kerroilla neuvotella minun kanssa, miten tägäys kannattaa toteuttaa, mutta yksittäisissä korteissa voi seurata jo valmista tägimaailmaa. "],["workflow.html", "Kappale 4 Workflow 4.1 Vaihe 1: Silmäile luentotarjonta 4.2 Vaihe 2: Etsi käsiisi muut resurssit 4.3 Vaihe 3: Opiskele aihe 4.4 Vaihe 4: Suunnittele korttien järjestys 4.5 Vaihe 5: Korttien luominen 4.6 Vinkit", " Kappale 4 Workflow Kuten sanoin aikaisemmin, niin jokainen löytää varmasti itselleen parhaiten sopivan workflown vain kokemuksen kautta, mutta tässä oma mallini pähkinänkuoressa. Raskain ja aikaavievin vaihe korttien luomisessa on alkuvaihe, jossa pitää päättää, että miten ja missä järjestyksessä alkaa luomaan kortteja. Tätä vaikeuttaa/hidastaa merkittävästi huonot luentodiat - harmillisesti luentodiojen heikkous ja sekavuus on enemmänkin sääntö kuin poikkeus. 4.1 Vaihe 1: Silmäile luentotarjonta Monesti tietyn luennon aiheita käsitellään myös toisilla kurssin luennoilla. Tässä tapauksessa on usein mielekästä yhdistää luentojen oppeja. Kannattaakin avata toiselle näytölle kaikki luennot, jotka liittyvät tulevien korttien aiheisiin ja lähteä suunnittelemaan, miten haluaa jäsennellä kortit ja mitä on järkevää laittaa samaan tägiin ja mitä toisen tägin alle. 4.2 Vaihe 2: Etsi käsiisi muut resurssit Lähes koskaan luento ei ole niin täydellinen, että se riittäisi yksin korttien luomiseen. Kannattaa avata toiselle näytölle aiheeseen liittyvät osiot kurssin oppikirjasta, etsiä Terveysportista sopivat artikkelit/hoito-ohjeet ja Käypä Hoito-suositukset sekä aina mahdollisuuksien mukaan etsiä hyviä opetusvideoita aiheesta. Sketchyllä on usein hyviä videoita (joiden kuvia ja tägejä myös sitten kannattaa lisätä kortteihin), mutta myös muita kolmannen osapuolen videoita löytyy netistä runsaasti; varsinkin kannattaa etsiä USMLE-tentteihin kohdistettuja videoita, joita tarjoaa mm. Bootcamp, Boards and Beyond, OnlineMedED yms. Nämä eivät ole yleensä laillisesti saatavilla ilmaiseksi, mutta etsimällä aina löytää (voin myös vinkata tarvittaessa, jos ei tunnu löytyvän). Tärkeä resurssi, jota ei kannata unohtaa on AnKing. Sieltä voi usein löytää joitain kortteja, joita voi käyttää inspiraationa omilleen. Klinikassa AnKingin korttitarjonta on kuitenkin todella puutteellinen ja aiheita ei käsitellä läheskään tarpeeksi kattavasti, mutta kyllä niistä välillä jotain iloa on. Preklinikassa AnKingin kortit ovat kuitenkin usein hyvinkin kattavia. 4.3 Vaihe 3: Opiskele aihe Luennon aiheet kannattaa opiskella ennen korttien tekemisen aloittamista, jotta saa yleisen käsityksen siitä, millaisen korttikokonaisuuden tulee luomaan. Aihetta ei tarvitse osata kovinkaan tarkasti tässä alkuvaiheessa, mutta nopea opiskelu nopeuttaa korttien luomista merkittävästi. Silmäile esim. luentodiat läpi nopeasti ja saa käsitys siitä, mitä aiheita luennolla käsitellään ja kuinka paljon tietoa tulee paikata muista resursseista. Ota myös muistiin resurssit, joista opiskelit ja joiden pohjalta loit kortit, koska muiden opiskelijoiden kannattaa useimmiten opiskella samat materiaalit kuin korttien luojankin. 4.4 Vaihe 4: Suunnittele korttien järjestys Kortit on Rankissa yleisesti ottaen sellaisessa järjestyksessä, että niiden läpikäyminen seuraa loogista reittiä. Ei ole järkevää, että tägin alussa on kortti, joka on tarkentava kysymys jostain spesifisestä aiheesta, vaan on järkevämpää, että kortit seuraavat opettavaista järjestystä, jossa alussa käydään yleisiä asioita aiheesta ja vasta niiden jälkeen mennään tarkemmin tiettyihin aiheisiin. Yksittäisten korttien järjestys ei tule olla erityisen tarkasti suunniteltu vielä tässä vaiheessa, mutta karkea ajatus kannattaa olla. 4.5 Vaihe 5: Korttien luominen Sitten vain töihin. Jos tajuaakin, että on unohtanut tärkeitä kortteja jostain välistä ja ei saa niitä enää järjesteltyä sopivaan järjestykseen, niin voi tehdä niin, että tekee puuttuvat kortit ja sitten tekee väärässä kohdassa olevat kortit uudestaan ja poistaa niiden kaksoset pois pakasta. Valmiiden korttien siisti järjestely ei oikein toimi ilman duplikaattien tekemistä ja vanhojen poistamista, koska AnkiCollab järjestelee kortit niiden tekoajan perusteella, ei niiden Due #:n perusteella. 4.6 Vinkit Korttien pin-funktion hyödyntäminen Kun luo kortteja, niin ei ole mielekästä kirjoittaa samaa asiaa kymmentä kertaa aina extra-kenttään, vaan jos on kerran kirjoittanut hyvän tiivistelmän aiheesta ja haluaa tämän pysyvän monissa peräkkäisissä korteissa, niin voi hyödyntää Ankin pin-toimintoa ja liimata fieldin matskun korttiin niin, että se ei katoa minnekkään kortin luomisen jälkeen vaan säilyy seuraavassakin kortissa luomisvaiheessa. Samalla toiminnolla mm. Lecture Notes-kuvat pysyvät kaikissa aiheen korteissa automaattisesti "]]
